---
title: CoLoBoT
---

<img src="./images/colobot-screenshot1.png" alt="Colobot screenshot" width="640" height="480"
     class="aligncenter size-full wp-image-400">

<p></p>

<h6>Opis tematyczny</h6>
<p>CoLoBoT (skrót od COLOnize with BOTs) jest grą strategiczną czasu rzeczywistego z elementami programowania
  oraz przygody. Zadaniem gracza jest poprowadzenie misji kosmicznej, mającej na celu znalezienie dla Ziemian
  nowego domu. Nie będzie to jednak łatwe. Graczowi przyjdzie lądować na nieznanych i nieprzyjaznych planetach,
  których mieszkańcy, pod postaciami olbrzymich i prymitywnych stawonogów, nie będą bezczynnie się przyglądać
  naszym eksploracjom. Przyjdzie nam znajdować i walczyć o surowce, niezbędne do budowy baz, jak i
  programowalnych robotów w języku zbliżonym do C++ i Java – CBOT.</p>

<p>Na zajęciach wykonamy kilka prostych ćwiczeń polegających na zaprogramowaniu robota do wykonania pewnego
  działania. Może to być na przykład podniesienie leżącej w określonej odległości rudy tytanu i dostarczenie jej
  do huty w celu przetopienia. Programowanie robotów wykonywane jest wewnątrz samej gry przy pomocy wbudowanego
  edytora z rozbudowaną opcją pomocy w języku polskim.</p>

<h6>Wartość merytoryczna</h6>
<ul>
  <li>Analizowanie oraz logiczne organizowanie danych.</li>
  <li>Automatyzacja rozwiązania poprzez myślenie algorytmiczne.</li>
  <li>Generalizacja rozwiązania i zastosowanie go w podobnych problemach.</li>
  <li>Formułowanie problemów w sposób pozwalający na rozwiązanie go przez komputer.</li>
  <li>Podstawy programowania (warunki, pętle, zmienne).</li>
</ul>

<h6>Wymagania</h6>
<ul>
  <li>Czytanie ze zrozumieniem kilkuzdaniowych poleceń.</li>
  <li>Podstawy arytmetyki (dodawanie, odejmowanie, mnożenie i dzielenie w zakresie do 1000).</li>
  <li>Podstawy dwuwymiarowej geometrii euklidesowej (odległość, miara kąta)</li>
  <li>Doświadczenie w grach strategicznych czasu rzeczywistego będzie dodatkowym atutem.</li>
</ul>

<h6>Materiały pomocnicze</h6>
<p>Brak</p>

<h6>Więcej</h6>

<p><a title="CoLoBoT" href="http://colobot.info/" target="_blank">http://colobot.info/</a></p>