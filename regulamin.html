---
layout: default
---

<div class="entry-content clearfix">
  <h1 style="text-align: center;">Regulamin Devoxx4Kids Polska</h1>

  <p>&nbsp;</p>

  <h2 style="text-align: center;">§1.&nbsp;Ogólne założenia</h2>

  <p>Misją konferencji Devoxx4Kids Polska jest dostarczenie dzieciom bezpłatnej szansy nauki programowania w ramach
    zorganizowanych warsztatów i szkoleń, a także szerzenie idei pogłębiania i pielęgnacji tej wiedzy wśród
    nauczycieli i rodziców. Konferencja ma charakter jednodniowego spotkania o wcześniej ustalonych grupach wiekowych.
    Uczestnictwo w konferencji jest bezpłatne, a żaden ze szkoleniowców nie otrzymuję wynagrodzenia z tytułu
    prowadzonych zajęć.</p>

  <h2 style="text-align: center;">§2.&nbsp;Organizacja i program zajęć</h2>

  <p>Konferencja ma charakter jednodniowych warsztatów w podziale na odpowiednie grupy wiekowe. Zaplanowano 6 zajęć
    trwających 50 minut każde. W ramach zajęć dzieci poznają narzędzia informatyczne służące do nauki
    programowania.<br>
    W trakcie zajęć, dzieci wykonują ćwiczenia zgodnie z przygotowanym progamem, o coraz większym poziomie złożoności.
    Podczas zajęć dzieci mają dostęp do materiałów edukacyjnych prowadzących ich przez planowane ćwiczenia. Z uwagi na
    fakt, że drukowane materiały są dość kosztowne i używane podczas innych spotkań należy zwrócić je po zakończeniu
    spotkań w możliwie nienaruszonym stanie. Istnieje możliwość dostępu do elektronicznych wersji materiałów po
    zakończeniu spotkania.</p>

  <h2 style="text-align: center;">§3.Uczestnicy</h2>

  <p>Zajęcia są dedykowane dla dzieci w wieku od 6 do 14 lat. W zajęciach mogą uczestniczyć zarówno dziewczęta jak i
    chłopcy. W zależności od rodzaju zajęć, może być wymagana podstawowa znajomość obsługi komputera oraz czytania i
    pisania. Więcej informacji znajduję się w opisie poszczególnych zajęć.<br>
    Zajęcia prowadzone są w grupach maksymalnie 15 osób(łącznie 60 dzieci), w związku z czym ilość osób jest
    ograniczona. W przypadku większej liczby zgłoszeń Organizatorowi przysługuje prawo odmowy uczestnictwa wybranym
    osobom.</p>

  <h2 style="text-align: center;">§4. Popularyzacja spotkań</h2>

  <p>Podczas spotkań mogą być wykonywane zdjęcia i/lub nagrania wideo dzieci uczestniczących w zajęciach. Celem takich
    działań jest wyłącznie popularyzacja idei nauki programowania w ramach wydarzenia devoxx4kids.pl.<br>
    Uczestnictwo w spotkaniach oznacza zgodę uczestnika zajęć lub jego prawnego opiekuna do wykonywania zdjęć i nagrań
    wideo oraz ich publikowania przez Organizatora. Organizator zapewnia, że publikacja materiałów ma wyłącznie
    charakter promocji i popularyzacji spotkania devoxx4kids i nigdy nie zostanie użyta do innych celów. Organizator
    zapewnia, że zdjęcia / nagrania nigdy nie będą publikowane wraz z danymi osobowymi jego uczestników.</p>

  <h2 style="text-align: center;">§5. Wsparcie</h2>

  <p>Z uwagi na wolontariacki charakter spotkań mile widziana jest pomoc rodziców / opiekunów podczas zajęć.
    Szczególnie pożądana jest opieka nad ogólnym bezpieczeństwem dzieci. Wszelkich informacji o możliwym zakresie
    wsparcia udziela prowadzący.<br>
    Postanowienia końcowe<br>
    Odpowiedzialność organizatora za dzieci rozpoczyna się w chwili rozpoczęcia zajęć, a kończy tuż po ich
    zakończeniu. Za rzeczy zagubione podczas zajęć lub powstałe szkody podczas szkolenia Organizator nie odpowiada.
    Organizator zapewnia sprzęt niezbędny do realizacji zajęć wyłącznie dzięki uprzejmości szkoły.</p>
</div>